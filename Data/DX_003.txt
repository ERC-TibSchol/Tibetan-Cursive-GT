| 'phags pa 'jam dpal la phyag 'tshal lo | | dag gsal mthu' ldan byams pa'i dkyil 'khor can | | gsung gi 'do zer 'gro ba'i lam ston pas | | ma rig mun sel kun gyi sgron mer gyur | | rdzogs sangs nyi ma'i sku la phyag 'tshal lo | | thabs dang shes rab brtson pa'i rtsal rdzogs nas | | log pa'i thar spangs theg chen gangs rir gnas ||
smra ba'i nga ros phyir rgol zil non pa | | mi mchog seng ge rnams la phyag 'tshal lo | | shes bya 'o ma'i rgya mtsho rab dangs la | | thos bsam yang dag blo yis legs bskrugs pas | | don rtogs mar gyi nying khu rab brnyed pas | | rtog ge rigs pa'i rgyun gyi snying po rtsom | | mkhas mchog rnams kyi bshad la rab gsal dang | ma bshad lhag don gtan la
dbab pa la | | phyogs 'dzin blo'i mun pa rab dor bas | | blo gsal dad mos rnams kyis 'dir 'jug bya | | 'jig rten mtha' dag gi 'dren pa yang dag par rdzogs pa'i sangs rgyas kyi gsung thog ma bar dang tha mar dge ba de gser bzang po dang 'dra ste | gser la yang sreg bzod pa dang bcad na 'phro 'thun pa dang | bdar bzod pa gsum tshang pa'o | | dpe' de bzhin du
sangs rgyas kyi bka' yang gzhal bya mngon 'gyur ston pa la mngon sum tshad ma dang mi 'gal | lkog gyur ston pa la rjes dpag tshad ma dang mi 'gal shin du lkog gyur ston pa la lung phan tshun nang 'gal med pa dang gsum tshang pa'o | | de la mngon sum rjes dpag shes par byed pa la rigs pa'i bstan chos bka' thun mong gi rgongs 'grel tshad ma sde rnam
pa bdun no | | de rnams kyi ngag don rtog ge rigs pa'i snying po 'di la don gnyis te | spyir blo tsam gyi rab tu dbye ba dang | bye brag du tshad ma'i blo nges par bya'o | | dang po la gnyis te | gzung pa'i yul la ltos nas blo gsum du dbye ba dang | gzung yul zhen yul 'jug yul gsum la ltos nas blo rigs bdun du dbye ba'o | | dang po la gnyis te | mdor
bstan pa dang | rgyas par bshad pa'o | | dang po la gnyis ste | shes bya yul gsum dang | de la ltos pa'i shes pa gsum mo | | dang po la gnyis ste | thun mong gi rab tu dbye' ba dang | so so'i rang bzhin no | | dang po la dbye ba smos pa'i dgos pa bsdus pa tshig don gsum las | tshig don la dbye gzhi ni 'dzin pa la snang du rung pa'i gzung yul tsam
mo | grangs kyi rab tu dbye' ba ni rnam pa gsum yin la | so so'i ngo bo ni gzung yul don rang gi mtshan nyid dang med pa gsal ba dang don spyi'o | | gang gis 'byed pa'i rgyu mtshan ni rang gi ngo bo dang yul can gyi dbang gis so | | de la rang gi ngo bo dngos po dngos med gnyis su nges la dngos med la gsal mi gsal gnyis su 'dus pas | grangs bzhin
du gzung yul don rang mtshan dang med pa gsal ba dang don spyi gsum du phye'o | | yang yul can kyang tha snyad du ma 'khrul ba dang 'khrul pa gnyis su nges la | gnyis pa la shes pa gal mi gsal gnyis su nges pas | gzung yul gsum du grangs rim pa bzhin du phye'o | | dbye don ni gzung yul dang po ni dngos po yin la phyi ma gnyis dngos med
yin pas dngos po dang dngos med cig pa bkag pa'i tha dad yin la | dngos med gsal mi gsal gnyis kyang phan tshun cig du ma grub pa'i tha dad pa'o | | grangs nges pa ni shes bya thaMd gzung yul gsum du 'dus te rang gi ngo bo dngos po dngos med do | | gnyis pa la gsal mi gsal gnyis su 'dus pa'i phyir dang | yul can kyang 'khrul pa dang ma 'khrul ba 


| rtog pa'i blo la ltos nas ni de 2 ka ma yin la sngon po'i skad 1 ma ni sngon 'dzin gyi shes pa la ltos nas ni gzung yul yin la 'jug yul ma yino || rjes dpag la ltos nas ni 'jug yul yin la gzung yul ma yino || de yang sngon po dang skad 1 blo la ma ltos par don la gnas kyang yul 3 gyi rang ldog ni blo la ltos pas ltos pa'i khyad par gyi mu
bzhir gnas so || de bzhin du gzung yul dang zhen yul la yang mu bzhi 'jug yul zhen yul la yang mu bzhi des 'gre'o || gsum pa gnas lugs ni gzung yul 3 po 'di bden brdzun don nam shes pa gang du gnas zhe na 'di la 2 te | gzhan gyis brtags pa'i mtha' dgag pa dang | tshad mas grub pa'i don dgod pa'o || dang po la 3 ste | rnam rig seMs tsam pa dang |
rnam bcas mdo sde ba dang | rnam med bye brag tu smra ba'i lugs dgag pa'o || dang po la 2 te | rnam med pa dang | rnam bcas so || dang po la de'i lugs dgod pa dang | de dgag pa 2 so || dang po ni seMs rnam med pa na re gzung yul myed pa gsal ba dang don spyi 2 ni tha snyad du yang sgros btags dngos med yin te der snang gi blos btags pas yul rdzun der 'dzin gyi blo 'khrul pa
yin no || gzung yul don mtshan la bems po thaMd ni tha snyad du yang dngos por med du dpyad na rigs pas khegs pa'o || ji ltar na bden pa la sgrub byed med de 'dzin pa 'dra mi 'dra 2 ga'i gzung yul ma yin pa'i phyir dang | gnod byed yod de bden pa'i 1 dang du ma dang bral ba'i phyir ro || shes pa rang mtshan thaMd ni doMn pa'i dngos po yin te kunas nyoMn pa dang rnam par byang pa thaMd 'di la
rtens byung pa'i phyiro || ji ltar 'khor ba'i sdug bsngal thaMd ni rgyu las dang nyoMn las 'byung la de yang bdag tu 'dzin pa las 'byung ngo | | de'i gdags gzhi ni shes pa bden pa'i dngos po 'di la gang zag dang chos kyi bdag tu rtog pas 'khor ba thaMd 'di'i rjes su byed pa yin no || yang shes pa 2 med bden pa'i dngos po dang bdag 2 kyis stong pa don la gnas nang der
rtogs kyi shes rab skye la des sgrib pa thaMd spangs nas thar pa thob pas rnam par byang pa'i gzhi yang yino || de la gzung 'dzin 2 su snang ba ni rnam grangs kyi kun rtags te dpyad na myed kyang snang pa'i phyiro || gang zag gi bdag dang chos kyi bdag tu btags pa ni mtshan nyid yongs su chad pa'i kun brtags te mtshan mtshon gzhi 3 gyi snang pa dang bral yang btags pa'i phyir ro || shes pa
gzung 'dzin 2 med rang rig pa' ni gzhan dbang doMn pa'i dngos po ste snga ma yod med kyi rjes su byed cing soso dpyad bzod pa'i phyir ro || bdag 2 kyis stong pa'i chos nyid ni 'gyur ba myed pa'i yongs grub dang der rtogs kyi blo phyin ci ma log pa'i yongs grub yin te | yul bden zhing blo ma 'khrul bas te de ltar na kun brtags gzhan dbang yongs grub 3 du thaMd 'du ba yin no ||
de skad du yang blo'i nyams myong bya gzhan med || de'i myong ba gzhan yod min || gzung dang 'dzin pa myed pa'i phyir || de ni de ltar rang nyid gsal zhes so || gnyis pa de dgag pa la 2 ste | sgrub byed med pa dang | gnod byed yod pa'o || dang po ni gzugs tha snyad du dngos por myed na shes pa yang tha snyad du dngos po med pa cis 'gog | bde sdug don byed nus par myong bas nges
pas dngos med du 'dod pa la gnod na mes btso sreg gi don byed nus pa myong bas nges pas dngos myed du 'dod pa la gnod pa'o || don byed nus par snang pa tsaM gyis bden par mi 'grub ste | dug gis 1 char sbyar pas na || 'phra rab rdul cha drug du 'gyur || dug po dag ni gong 1 dang || gong bu yang rdul phran tsam du 'gyur zhes pa'i rigs pas dngos por snang yang dpyad na bden par yod


pa khegs so zhe na | 'dir yang shes pa dngos por snang pa tsaM gyis bden par mi 'grub ste | ji ltar skad 1 mtha' yod ltar || skad 1 3 gyi rang bzhin la || thog ma dbus kyang bsam par bya || skad 1 bzhin du bsam byas na || 'jig rten skad 1 la mi gnas || zhes pa'i rigs pas bden par yod pa khegs pas tha snyad du 2 ga yod la doMn par med par mnyaM ste | de skad du
yang | lus med nyid na yang seMs yod ma 'dzin na || seMs yod nyid na yang lus med ma 'dzin 1 ces gsungso || gnyis pa gnod byed ni shes pa tsam ldog 'di chos can 2 su snang ba rnam bcad la khegs par thal te 2 med pa'i phyir ro || gtan tshigs ni khas blangs la khyab pa med na ni 2 su snang pa'i blo 'khrul laM ma 'khrul yang rung ste 2 med du bden pa nyaMs pa yino ||
thal ba 'dod pa la shes pa thaMd 2 su snang pa'i phyir 2 myed du bden pas stong pa yino || gnyis pa seMs tsam rnam bden pa'i lugs la gnyis te | khas blangs rjes su brjod pa dang | de dgag pa'o || dang po ni rnam bden pa na re gzugs laswo pa don du snang pa thaMd ni chos can no || snang mkhan gyi semsu bden par yod de gsal gyi 'dug pa'i phyir ro || phyogs chos ni
mngon suM gyis grub la khyab pa ni bde sdug bzhin no || des na rtog pa'i bag chags kyis 2 su snang pa ni kun brtags dang rtag cing rang dbang can dang gzung 'dzin doMn du btags pa ni mtshan nyid yongs su chad pa'i brtags yin la | gzung 'dzin 2 med kyi shes pa rang rig pa'i ngo bo shes pa snga ma'i rjes su byed pa ni gzhan dbang doMn pa yin la | bdag 2 kyis
stong pa'i chos nyid med dgag yongs grub yin pa sngar bzhin no || gnyis pa de dgag pa la shes pa 2 med du bden pa ni sngar bkag zin la don du snang pa seMs su mi 'thad pa la 3 ste | snang rung ma dmigs pa'i rtags dang | don du snang pa'i rtags dang | bde sdug dang mtshungs pa'o || dang po la gtso bo sems yin pa dgag 'khor seMs las byung pa dgag
pa dang 2 so || dang po ni gzugs laswo pa don du snang ba chos can de gzhan rig mngon suM gyis grub la | sems su bden par med to zhes pa tha snyad sgrub pa'o || seMs su yod na snang du rung ba las ma dmyigs pa'i phyir ro zhes pa mngon suM tsaM la dgag bya dpag gzhi 2 ga snang du ni rung 1 du dmyigs ni ma dmyigs pas chos grub la | khyab pa ni snang rung
ma dmyigs pa med par nges pa'i don ldog yin te sa phyogs su bum pa ma dmigs pa bzhino || gnyis pa ni gzhan rig la gzugs pa 'aM mi legs pa'i rnam par snang pa laswo pa chos can | bde ba sdug bsngal gyi bdag nyid du bden par med de yod na snang du rung ba las ma dmyigs pa'i phyir ro zhes pa'i tshul sngar bzhin no || gnyis pa ni
gzugs laswo pa don du snang pa chos can sems su bden par med te don du snang pa'i phyir ro || phyogs chos ni myong bas grub la khyab pa ma grub na don du snang pa'i blo 'khrul laM ma 'khrul | dang po ltar na 'khrul pa'i yul brdzun pa la bden pa tsaM khegs na sems su bden pa yang khegs so || gnyis pa ltar na ma 'khrul pa la don du snang pa don du bden
pas sems su bden pa nyamso || yang lus sems 2 ga chos can 1 du bden par med de tha dad du snang pa'i phyir de'i tshul yang sngar bzhin no || gsum pa ni don du snang pa seMs su bden na bde bar snang pa yang sdug bsngal du bden pa cis 'gog | bde bar snang pa'i blo 'khrul la ma 'khrul yang rung ste sdug bsngal du bden par 'gal na snga ma la yang de 4ne


| gnyis su nges la dang po la gsal mi gsal gnyis su nges pas de'i yul gzung yul gsum du grangs nges pa yino || bsdus pa'i don ni shes pa'i yul thaMd gzung yul 3 du grangs nges pa dang dbye don 1 pa bkag pa'i tha dad pa yin pa lasgos pa'o || dgos pa ni tshig don gyid khyad par ji ltar bshad pa bzhin du rtogs pa'o || gnyis pa so so'i rang bzhin ma gzung yul
don rang gi mtshan nyid la 3 ste | mtshan nyid dang | mtshan gzhi'i rab tu dbye ba dang | mtshan gzhi la mtshan nyid nges par byed pa'i tshad ma'o | | dang po la kha 1 yul can shes pa la gsal bar snang pa dang | yul dus rang bzhin ma 'dres par snang pa dang | don byed nus par snang pa ste khyad par 3 dang ldan pa mtshan nyid yino zhes zer ba ni ma yin te | don byed nus par snang bas
rigs mi mthun thaMd bcad pas dang po 2 la rnam gcad myed la mtshon bya'i don ldog kyang ma yin te | med pa gsal ba la yang mtshan nyid dang po 2 zhugs pa'i phyir ro | | 'o na gang zhe na 'dzin pa ma 'khrul pa la snang du rung pa mtshan nyid do | | de la snang rung gis ni gzung yul du mtshon la ma 'khrul pa la snang du rung bas ni med pa gsal ba dang don spyi bcad nas
don rang mtshan du mtshon no || gnyis pa rab tu dbye ba la rang rig gi gzung yul shes pa don rang mtshan dang | mzhan rig gi gzung yul la bems po don rang mtshan rnam pa 2 so | | dang po la gtso bo rnam par shes pa tshogs brgyad 'khor sems las byung pa lnga bcu rtsa 1 ste rig pa dag pa dang ma dag pa gang yin yang rung ste ming gzhi'i phung pos bsdus pa thaMd
yin no || gnyis pa la gzugs laswo pa yul lnga mig laswo pa dbang po lnga rten khog pa'i dngos po ste rgyu dang 'bras bu gzugs kyis phung po bsdus pa yin no | | gsum pa mtshan nyid nges byed ni mtshan gzhi 'dzin pa'i tshad mas yul bden par rtogs pas blo ma 'khrul bar rtogs pas ma 'khrul ba la snang rung gi mtshan nyid shugs la nges so || gzung yul
med pa gsal ba la 3 ste | mtshan nyid dang | mtshan gzhi'i rab tu dbye ba dang | mtshan gzhi la mtshan nyid nges par byed pa'i tshad ma'o | | dang po la kha 1 na re gsal bar snang pa' dang yul dus rang bzhin ma 'dres pa dang don byed nus pas stong par snang pa'o || zhes zer ba ni ma yin te | phyi ma 2 kyis rigs mi mthun thaMd bcad pas dang po la rnam bcad kyang
med la don ldog kyang ma yin te don rang mtshan la yang zhugs pa'i phyir ro || 'o na gang zhe na 'dzin pa 'khrul pa la gsal bar snang pa mtshan nyid do || de la dang pos ni don rang mtshan dang 2 pas ni don spyi dang 3 pas ni gzung yul ma yin pa rnams bcad do || gnyis pa dbye ba la dbang shes 'khrul pa'i gzung cha zla ba 2 pa laswo pa dang | yid shes nye bar
slad pa rmi lam gyi shes pa gsal ba'i gzung cha rnams yin no || gsum pa nges par byed pa'i tshad ma ni zla ba 1 'dzin pa'i tshad ma dang 2 snang gi shes pa myong pa'i rang rig 2 gyis mtshan nyid shugs la nges so || gzung yul don spyi la yang 3 ste | mtshan nyid dang | mtshan gzhi'i rab tu dbye ba dang | mtshan gzhi la mtshan nyid nges par byed pa'i tshad ma'o ||
dang po la kha 1 na re yul can la mi gsal bar snang pa dang | yul dus rang bzhin 'dres par snang pa dang | don byed nus pas stong par snang pa zhes pa ni ma yin te snga ma 2 gang rung gis rigs mi mthun thaMd bcad pas don byed nus pas stong pa la rnam bcad kyang med la don spyi kho na'i don ldog ma yin te med pa gsal ba la yang zhugs pa'i phyir ro || 'o na gang zhe na 'dzin


pa la mthun mong pa'i rnam par snang pa'o || de la thun mong pas gzung yul gzhan chad la snang pas ni gzung yul ma yin pa bcad do || gnyis pa rab tu dbye ba ni sgra spyi dang don spyi 2 sam don la gnas pa dang mi gnas pa'i sgra don no || gsum pa nges par byed pa'i tshad ma ni rtog pa myong pa'i rang rig gis shugs la nges pa'o || gnyis pa de la ltos pa'i shes pa la yang 3 ste | don
rang mtshan gyi yul can rtog bral ma 'khrul ba'i shes pa dang | med pa gsal ba'i yul can rtog med 'khrul pa'i log shes dang | don spyi'i yul can rtog pa'o || dang po la 3 ste | mtshan nyid dang | dbye ba dang | nges par byed pa'i tshad ma'o || dang po la mtshan nyid ni | gsal la ma 'dres shing don byed nus pa yul du byed pa'o || yang na rtog bral ma 'khrul ba' mtshan
nyid la mngon suM mtshon bya'o || gnyis pa ni shes pa rang mtshan gyi yul can rang rig mngon sum dang | bems po rang mtshan gyi yul can dbang po'i dang yid kyi mngon sum dang | chos kyi yul can rnal 'byor mngon sum rnamso || gsuM pa nges par byed pa ni mtshan zhi 'dzin pa'i tshad mas yul dang yul can rtogs pa 1 du rtog bral ma 'khrul bar nges so | |
gnyis pa rtog myed 'khrul pa'i log shes la 3 ste | mtshan nyid dang | mtshan gzhi'i dbye ba dang | mtshan nyid nges par byed pa'i tshad ma'o || dang po ni gsal la ma 'dres la don byed nus pas stong par dngos su yul du byed pa'o || gnyis pa ni dbang shes 'khrul pa'i log shes dang rmi laM gyi shes pa gsal snang gnyis so || gsum pa ni rtog med 'khrul pa
myong pa'i rang rig dang phyi rol gyi don bden pa 'gog byed kyi tshad ma 2 kyis nges so | | gsum pa rtog pa la yang 3 ste | mtshan nyid dang | rab tu dbye ba dang | nges par byed p+'i tshad ma'o || dang po ni mi gsal la 'dres la don byed nus pas stong par dngos su yul du byed pa 'aM | yang na brjod bya brjod byed 'dre rung du 'dzin pa'o || gnyis pa ni sgra'i rjes su skyes pa'i
rtog pa dang don gyi rjes su skyes pa'i rtog pa 'aM 'khrul ma 'khrul laswo 'og du shes par bya'o | | gsum pa rtog pa myong pa'i rang rig gis 'dres nas 'dzin par dngos su rtogs pas 'dres rung 'dzin par shugs las nges so || gnyis pa rgyas par bshad pa la 2 te | shes bya yul 3 dang | de la ltos pa'i shes pa 3 rgyas par bshad pa'o || dang po la gsum
ste | yul rnams kyi spyi dang bye brag gi mtshan nyid dang | phan tshun gyi tha dad bsam pa dang | bden brdzun gyi gnas lugs gtan la dbab pa'o || dang po la yul tsam 'am shes bya'i tha snyad rnam grangs pa ste mtshan ni blo'i yul du byar rung pa'o || bye brag tu gzung pa yul gyi mtshan nyid ni don gang zhig 'dzin pa la snang du rung ba yin la | gzung
yul bden pa 'am don rang mtshan ni rnam grangs pa ste mtshan nyid ni gang zhig 'dzin pa ma 'khrul pa la snang du rung pa'o | | gzung yul rdzun pa'i mtshan nyid ni gang zhig 'dzin pa khrul pa la snang pa'o | | de yang med pa gsal ba dang don spyi ste shes pas sgro btags pas dngos su snang pas khyad par du byas pa'o || zhen pa yul gyi mtshan nyid ni rtog pas
zhen par byas ste gzung yul 3 ka la yang zhen par nus pa yin no | 'jug pa yul gyi mtshan nyi ni don gang zhig tshad mas sgro 'dogs bcad pas te gzung yul 3 la yang sgro 'dogs gcod par nus pa yino || gnyis pa dbye don ni spyir ngo bo 1 la ldog tha dad te sngon po rang mtshan lta bu sngo 'dzin gyi ni gzung yul 'jug yul 2 ka yin la


| du mtshungs so || gzhan yang don du snang pas seMs su bden na seMs su snang pa don bems por bden par thal ba 'dod pa la khas blangs dang 'gal ba yino || gnyis pa rnam bcas mdo sde ba'i lugs dgag pa la 2 te | khas blangs rjes su brjod pa dang | de dgag pa'o || dang po ni nyan thos sde pa na re gzung yul med pa gsal ba dang don spyi 2 ni phyi rol dang shes pa
2 gar mi bden par blos sgro btags pas tha snyad du yang yul brdzun zhing der 'dzin gyi blo 'khrul pa yin la | bems po rang mtshan du grags pa ni don du snang yang seMs su bden pa yin te lkog na mo'i rnam pa gtad pa'i 'bras bu yin pa'i phyir ro | | de yang shel gyi nang du ras kyi gzugs brnyan shar ba shel gyi ngo bo yin yang shel du mi snang ras su snang pa ni rnaM
pa gtod pa'i ras don gzhan yod pas de ltar snang pa'o || de bzhin du sgo lnga'i shes pa la gzugs laswo pa'i rnam par snang pa seMs su bden yang gzugs su snang pa'i rgyu mtshan ni phyi rol lkog na mo'i gzugs kyi rnam pa gtad pa'i gzugs brnyan yin pas de ltar snang pa'o || des na sgo' lnga'i shes pa ni gzugs bsogs kyi rnam pa la mi 'khrul rnam
pa lkog na mo la skyes pas de la mi 'khrul lo | | de yang sgo lnga'i shes pas lkog mo rang myong nas rtogs pa myed kyang de'i 'bras bu gzugs brnyan rtogs pas don rtogs sa bzhag ste | de skad du yang | don gyi rnam pa myong pa la || don myong zhes ni btags pa yin zhes pa dang | shes pa rnam bcas phyogs la ni || dngos su de 2 tha dad kyang || de dag
gzugs brnyan 'dra bas na || btags pa tsam 1 tshor bar rig zhes pa'o || de yang lkog na mo ni dmyigs yul yin yang myong yul ma yin la de'i gzugs brnyan ni myong yul yin yang dmigs yul ma yin te | de skad du yang | 'dra bar byed pa dmyigs pa yin || nyaMs su myong bas shes pa yin || des na shes pa thaMd kyi || dmyigs myong bdag
nyid tha dad yin zhes gsungs so || des na lkog na mo gzung pa rdul cha myed pa'i dngos po dang de'i yul can shes pa skad 1 cha med pa'i dngos po 2 su btags pa la gzung 'dzin chos kyi bdag zhes gzhan gyis 'dod pa'o || gnyis pa de dgag pa la 2 te | sgrub byed med pa dang | gnod pa yod pa'o || dang po ni gzugs laswo pa'i rnaM par snang pa 'di lkog na
mos rnam pa gtad pa'i 'bras bu yin zer tshod du sha za'i bu yin par cis 'gog | rgyu 'bras nges par byed pa la tshad ma 3 gyis gzhal bya tshang dgos pa la sha za ma nges pas sha la skyes par ma rtogs pas de'i tha snyad du bya bar mi nus so zhe na | de bzhin du lkog na mo las skyes pa lkog na mos khyad par du byas pa la byed chos lkog na mo las skyes
par mi rtogs pas de'i tha snyad du bya bar mi nus te | sems mi mthun pa dag rang gi tshul brjod pa la gzhan gus par mi byed zhes smos pa bzhin no || gnyis pa gnod byed ni gzugs laswo pa buM laswo mthong pa'i 'jim pa laswo la skye bar yongs chod la grub pas de las gzhan pa'i snang du rung mi rung gi rgyu dang tshogs pa khegs pas lkog na mo las skyes pa'i
dogs pa shugs la khegso || gsuM pa bye brag tu smra ba'i lugs dgag pa la 2 ste | khas blangs rjes su brjod pa dang | de dgag pa'o || dang po ni rnam myed bye brag tu smra ba na re gzung yul med pa gsal ba dang don spyi 2 ni sgros btags dngos med yin pas der 'dzin blo ni tha snyad tu yang 'khrul pa yin la | gzung yul don rang mtshan ni bems por snang pa bems por
