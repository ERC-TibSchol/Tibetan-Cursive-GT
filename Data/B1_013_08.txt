phyi
ma
1025
skyabs 'gro'i spyi don bzhugso ||


|| 'jigs me rtag cing thabs kyi mthu mnga' ba | | 'gro ba ngan song srid dang zhi mtha' las | | skyob pa rin
chen gsum la phyag 'chal te | | bde legs yon tan rgya mtsho'i 4r gyur pa | | ston pa'i bstan la 'jug pa'i thabs dang po | |
skabs su 'gro ba'i spyi don bshad par bya | | de yang gsung gyi nges par bya ste | | skyabs 'gro bya dgos pa nyid dang | dgos pa de'i rang 4n


|| nges par bya ba dang | nges pa'i don rjes su sgrub pa'o | | dang po dgos pa'i rgyu yang skyabs 'gro ma byas pa'i nyes pa dang |
byas pa'i legs pa dang | bya bar bshad pa gsum | yin pa las | dang po ni 'di ltar jo bo dkon mchog gsum la skyabs su 'gro ba ma byas na
khams gsuM gyi 'khor ba sdug bsngal gyi rgya mtsho gti mtha med pa 'dir de sngon thog ma med pa nas 'khyams shing da dung mtha' med par 'khyaM dgos
pa la | 'khor ba na ngan song dang mtho ris kyi sdug bsngal gsum brgyad kyis drag cing yun ring du 'tshed pas bzod dka' zhing bsran mi thub pa dang |
de las thar pa'i thabs dang skyob par gus pa gzhan 'ga' yang med pa dang | dkon mchog gsum gyis bde blag tu skyob nus pa'i phyir te | des na


rtog pa dang ldan pa'i skyes bu bdag dang sems can thams cad ngan song dang 'khor ba'i sdug bsngal las thar par 'dod pas nges pa kho nar dkon mchog gsum la skyabsu 'gro bar
rigs pa'o | | de yang thog ma nyid du bya dgos te | skyabs 'gro ma byas par sdug bsngal gyi rgyu zlog pa'i chos bya bar yang mi rung ba'i phyir te | spyir phyi nang gi chos gang la
gal de skyabs 'gro ma byas kyang sdug bsngal gyi rgyu zog pa dang gnyen po bsten pas nus ma yin zhe na | 'jug kyang chos de laM dang | de'i byed po ston pa dang | sgrub pa grogsu khas len dgos pa'i phyir dang | bye brag tu sangs rgyas
pa'i chos la 'jug pas theg pa gang la 'jug pa de'i gnas gsuM la de ltar byas na bshad nyan la sogs pa'i chos spyod bcu byas kyang khyim pas 'dul ba la byas pa ltar tho 'tsham
pa dang rkung thabsu 'gyur bas byin rlabs mi 'byung ba'i phyir dang | sgrub pa'i chos sdom pa yang mi 'chags pa'i phyiro | | de yang myur ba nyid du ma byas na 'dir chos bya ba'i sgo de la thug


| pa dang | dal 'byor la yid brtan med pas skyabs su ma song bar shi na sdug bsngal las skyob pa med pa'i phyiro | | 2 pa 'di byas par gyur na 'og nas
'chad pa'i phan yon gsuM 'byung ba'i phyir ro | | gsum pa ni mdo rgyud bstos dag las de'i tshul rnaMs grangs du mas gsungs pa nyid de | | bcom ldan 'das kyis bya ba dang spyod pa dang rnal
'byor dang de bla na med pa'i rgyud thams cad ste | khyim dag drag shul can la sogs pa'i mdo du ma las gsungs shing | mgon po byams pa dang klu sgrub dang thog med la sogs pas
gsal bar bshad la | khyad par du yang slob dpon thogs med kyis sa rnaM par gtan la dbab pa las don lngas bshad de | skyabsu 'gro ba rnams ni du zhes pa la dkon mchog gsum dang
rgyu gang gis skyabsu 'gro zhes pa la sangs rgyas dul ba gdul bya 'dul ba'i thabs la mkhas pa thugs rje che ba dang sgrub pa'i mchod pas mnyes kyis zang zing gi mchod pas ma yin


pa la sogs pa dang | chos dang dge 'dun de'i mthar thug pas zhes pa dang | ji tsam gyis na de dag la skyabsu song zhes pa la yon tan shes pa dang khyadr shes pa dang gzhan du mi smra ba
dang khas len pa'i zhes pa dang | bslab bya gang yin ces pa | skyes bu dam pa la rten nas thos bsaM bsgom pa 4 dang | dbang po'i sgo sdom pa dang snying rje dang ldan par bya ba dang bslab
pa'i 4 thaMd ma nyams par bslab pa dang dkon gsuM la mchod pa la brtson par bya ba 4 ste brgyad dang | yon tan gang yin ces pa la brgyad te | | bsod naMs rgya chen po thob pa dang
dga' ba dang mchog tu dga' ba thob pa dang | tinge 'dzin thob pa dang | dam pa rnaMs kyi nang du bgrang du rung ba dang | log par spong ba'i sgrib pa 'dzad pa dang | bsrung ba'i mchog tu 'gyur
ba dang | ston pa dang bstan pa la dga' ba'i lhas skyob pa'o | | zhes bshado | | 2 pa de ltar dgos pa de'i rang 4n nges par bya ba ni de ltar lung dag las skyabsu 'gro ba'i ngo bo rgyu 'bras


| dang bslab bya'i phyogs re shig bshad pa rnams shes pa dang sgrub pa sla bar bya ba'i phyir lung nyid la rten pa'i rigs pas don sna tshangs pa dang gzhung nyung
ba dang 'brel chags par don gsuM gyis nges par bya ste | ngo bo ngos bzung pa dang | rgyu bsaM pa dang | 'bras bu bstan pa'o | | ngo bo la yang gsum las re shig skyabsu 'gro ba'i mtshan nyid
ni | | sa ra Na gts+tsha naM zhes pa'i ming gi don 'jigs pa las skyabs zhu bste | gang zhig gang la ji ltar zhu ba'i chos gsuM la ltos pa'o | | de la gang gang gi skyabsu 'gro ba'i
rgyu mtshan ni 'jigs pa'i snying rjes rang ngaM gzhan sdug bsngal las thar pa 'dod pa'o | | gang la skyabsu 'gro ba'i yul ni bdag nyid la 'jigs pa med cing gzhan skyob pa'i mthu yod
la mthar phyin pa zhig yin pas de dang mi ldan pa 'jig rten pa'i 'dre dang lha klu la sogs pa ni skyabsu 'gro ba'i yul ma yin gyi dko+og gsum nyid yin te | | ji skad du |


'jigs pas skrag pa'i mi rnams ni |  | phal cher ri dang nags tshal dang | | ljon shing dag la skyabs 'gro ste | | skyabs de gtso bo ma yin te | | skyabs de dag la rten nas ni | |
'jigs pa kun las thar mi 'gyur | | gang zhig sangs rgyas chos dang ni | | dge 'dun dag la skyabs 'gro ba | | sdug bsngal sdug bsngal kun 'byung dang | | sdug bsngal yang dag 'gags
pa dang | | bde zhing mya ngan 'das byas na | | sdug bsngal kun las grol bar 'gyur | | zhes dang | sangs rgyas chos dang dge 'dun de | | thar pa 'dod pa rnaMs kyi skyabs | | ces pa'i
tshul gyis bdag dang gzhan gyi don yongsu rdzogs pa'i sangs rgyas dang des bstan pa'i lam dang 'gog pas 'dus pa'i chos dang de rjesu sgrub pa rig pa dang grol bas bsdus pa'i dge 'dun
zhes pa'i dkon mchog 3 nyid ste | de yang re shig pa kun rdzob kyi ni tha skad pa yin la gtan du ba don dam pa ni chos kyi sku nyid de | | ji skad du | rgyud bla ma las | dam


pa'i don du 'gro rnaMs kyis | | skyabs ni sangs rgyas nyag 1 yin | | thub pa chos kyi sku can phyir | | tshogs kyang de yi mthar thug phyir | | zhes gsungs
pa yino | | ji ltar skyabsu 'gro ba'i tshul ni sdug bsngal med pa'i sargyas dang chos dang dge 'dun nyid thob par 'dod pa 'bras bu la thob byar skyabsu 'gro ba dang | sangs rgyas la sdug bsngal las
thar pa'i lam ston pa dang chos la laM dang dge 'dun la grogs zhu bas bsten pa'i rgyur skyabsu 'gro ba 2 tshogs pa dkon mchog la rtens dkon mchog gsum thob par 'dod pa'o | | mtshan
gzhi ni 'jigs du spangs pa'i thabsu khas len pa'i sems pa bdun pa dang bcas pa'o | | mtshon bya'i dge ba ni gsum ste | rang gi ngo bo dang | phra rags dang | rten gyi gang zag gi sgo nas so ||
dang po ni gzhan rgyud la byung pa'i dkon mchog thabs su 'dod pa'i rgyu'i skyabs 'gro dang | rang rgyud la 'byung ba'i dkon mchog thob byar 'dod pa 'bras bu'i skyabs 'gro 2 ste | ji snyad du rgyud


bla ma las | theg gsuM pa dang byed gsum pa | | mos pa rnams kyi dag byas nas | | skyabsu rnam par gzhag pa yin | | zhesungs pa yino | | 'o na theg pa chen po bas 'bras
bu sangs rgyas 'dod pa de gzhan gyi ched du ma yinaM de smon pa'i sems bskyed las khyadr ci spyod ce na | bsaM pa'i ngo bo la khyad med kyang seMs bskyed cho gas daM bcas pa yin la | 'bras
bu'i skyabs 'gro rkyang pa la cho gas khas blangs med pa'i phyir dang | rgyu'i dang tshogs na khyad yod pa'i phyir dang | 'bras bu'i thob byar dko+og gsum char 'dod pa'i yang phyir ste | ji skad
du mdo las | khyim bdag ji ltar na byang chub seMs pa khyim pa sargyas dang chos dang dge 'dun la skyabs su song pa yin ce na | sangs rgyas kyi sku mtshan dang dpe byad 'bar ba thob par
bya'o zhes dang | lha dang bcas pa'i 'ji+en na chos bshad par bya'o zhes dang | nyan thos logs pa'i yon tan sgrub par bya'o zhes sems pa yin no zhes 'byung ba'i yang phyir ro | |


| gnyis pa ni 'ji+en pa'i lam du yang dag par blangs pa brda las byung pa dang | 'ji+en 'das par chos nyid thob pa 2 te | ji skad du mdo ste brgyan las | brda dang
chos nyid thob pa blo ldan rnams kyi skyabs 'gro 'di mchog yin | | zhes gsungs so | | gsum pa ni gang zag la tshe 'di dang pha rol sems pa 2 las | dang po ni tshe 'di'i 'jigs pa
dang sdug bsngal las thar 'dod pas dkon mchog la skyabs zhu ba 'jigs skyob kyi skyabs 'gro zhes bya ste | phye bo gnod sbyin gyi 'jigs pa'i skyabs 'gro la sogs pa 4no | | pha rol
sems pa | skyes bu gsum las chung rgyun ni ngan song gi sdug bsngal las thar pa'i bde ba 'dod pas gsum la skyabs zhu ba legs smon gyi skyabs 'gro zhes bya ste lha'i bu shin
tu brtan pa la sog pa'i skyabs 'gro 4n no | 'bring po 'khor ba'i sdug bsngal tsam la thar pa'i bde ba 'dod pa zhu ba ste | nges 'byung gi skyabs 'gro zhes bya ba'o |  | skyes bu chen


